# Interaccións π-π e catión-π-catión
Os aminoácidos aromáticos (fenilalanina, tirosina, triptófano, histidina) ou as bases dos ácidos nucleicos poden interactuar con compostos próximos portadores de aneis aromáticos (amoreamento π) ou con catións (interaccións π-catión).  

Os aneis aromáticos amoreados entre nucleótidos da mesma cadea constitúen unha das principais interaccións nas estruturas dos ácidos nucleicos. A unión de varios ligandos pequenos cos seus respectivos receptores (por exemplo entre a acetilcolina e os receptores nicotínicos) baséase nas interaccións entre os catións dos ligandos e os aminoácidos aromáticos do receptor.

Estas interaccións orixínanse na distribución espacial das densidades electrónicas arredor dos aneis aromáticos (debidas a orbitais π). Por exemplo, os centros dos aneis aromáticos teñen unha desnsidade electrónica menor e poden interactuar con bordos de aneis con densidade electrónica alta.
